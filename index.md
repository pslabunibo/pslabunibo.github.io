Il Pervasive Software Lab (PSLab) è un contenitore di attività, temi e progetti specifici che concernono la costruzione e lo sviluppo di sistemi software innovativi in domini eterogenei - ICT in primis - utilizzando allo scopo modelli, linguaggi, tecnologie sperimentali. La valenza di tali progetti è sia di ricerca, sia didattica - in riferimento al corso di laurea magistrale in Ingegneria e Scienze Informatiche presso il Campus di Cesena dell'Università di Bologna. 

Il tema generale che fa da sfondo alle attività del laboratorio è il software come elemento pervasivo della realtà, ovvero la visione del software come parte essenziale nella progettazione e sviluppo di qualsiasi sistema o tecnologia artificiale o ibrida artificiale/naturale.

I due principali macro-obiettivi del laboratorio sono:

* sperimentare nella pratica la valenza e validità di approcci ideati a livello di ricerca (metodi, modelli, linguaggi, tecnologie), mediante la costruzione concreta di sistemi software significativi dal punto di vista didattico e/o applicativo;
* favorire lo scambio e riuso di conoscenza circa gli approcci utilizzati e le tecnologie prodotte in progetti diversi svolti all'interno del laboratorio.

### Tematiche e Progetti

Il tema generale relativo al "software pervasivo" funge da contesto sul quale si sviluppano un certo insieme di tematiche di ricerca, applicative e didattiche. Le tematiche fanno riferimento tipicamente ad attività ed esplorazioni di medio-lungo termine. Una tematica può essere un contenitore di più temi specifici correlati.

Su tali tematiche si innestano poi un insieme di progetti specifici e mirati. Ogni progetto è caratterizzato da un obiettivo specifico, da una "sfida", esemplificata da un sistema/applicazione dimostrativa che è parte dei risultati del progetto e che matura con il divenire del progetto stesso.

Tale "sfida" ha l’obiettivo di dare un orientamento "concreto" al progetto (che può essere anche solo di massima): in realtà, ciò che è particolarmente significativo per il laboratorio è ciò che viene prodotto e (ri-) utilizzato - a livello di idee, modelli, tecnologie - nel percorso che porta (eventualmente) a raggiungere tale obiettivo.

In virtù di ciò, quale contenitore, il laboratorio ha come obiettivo facilitare l’interazione fra i vari progetti promuovendone il riuso di risultati ottenuti in tale percorso.

Oltre ad avere un obiettivo specifico, ogni progetto deve avere un tema/contesto di riferimento più generale, che ne evidenzia la valenza nel'ambito del laboratorio e quindi dei suoi obiettivi.

### Il Gruppo

#### Director
* Prof. Mirko Viroli

#### Full Members
* Prof. Antonio Natali
* Prof. Andrea Omicini
* Prof. Alessandro Ricci
* Prog. Andrea Roli

#### Fixed-Term Researchers

* Dr. Danilo Pianini

#### Post-Doc Researchers
* Dr. Sara Montagna
* Dr. Angelo Croatti
* Dr. Roberto Casadei
* Dr. Michele Braccini

#### PhD Students
* Dr. Giovanni Ciatto
* Dr. Gianluca Aguzzi
